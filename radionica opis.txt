Matematika i mehanika - modelirajmo harmonijski oscilator!

Istraživački centar mladih poziva Vas na dvodnevnu radionicu matematičkog modeliranja!

Cilj radionice je prikazati učenicima osnovne ideje matematičke analize i modeliranja.
Kroz radionicu, učenici će se upoznati s pojmovima derivacije, integrala i diferencijalnih jednadžbi, pomoću kojih će modelirati harmonijski oscilator.

Dobiveni model rješavat će se numerički, pomoću računala, a zatim, usporediti s već gotovim analitičkim rješenjem. Naposlijetku, dobivene rezultate potvrdit će eksperimentom.

Za programski dio radionice koristit će se programski jezik Python, no osnovno poznavanje bilo kojeg programskog jezika je dovoljno.

Ova radionica matematičkog modeliranja odličan je prvi korak u svijet fakultetske matematike i fizike, pri čemu će učenici dobiti temeljna predznanja korisna na širokom spektru STEM fakulteta.
 
S obzirom na interaktivnu prirodu radionice, očekuje se velika razina sudjelovanja učenika.
Ciljana grupa su učenici viših razreda srednje škole koji imaju predznanja iz programiranja, fizike i matematike, ili pak žele nešto dublju razinu razumijevanja od onog kojeg se tradicionalno uči u sklopu nastave navedenih predmeta.


Radionica će se održati uživo, 19. i 20. listopada, od 14 do 19 sati, u prostorijama Fakulteta elektrotehnike i računarstva, Unska 3.
Broj sudionika ograničen je na 15.

Potvrdu o prijavi poslat ćemo mailom, a detalji o prijavi bit će objavljeni na stranici Istraživačkog centra mladih www.icm.hr.
Svi materijali s radionice će biti javno dostupni na Github repozitoriju Istraživačkog centra mladih https://github.com/IstrazivackiCentarMladih
